'''Hot Bird''' ([[Język angielski|ang.]] ''gorący ptak'') – nazwa serii [[Satelita telekomunikacyjny|satelitów telekomunikacyjnych]] należących do [[konsorcjum]] [[Eutelsat]]. Osiem z nich nadal pracuje, choć część w ograniczonym zakresie. Znajdują się one na [[Orbita geostacjonarna|orbicie geostacjonarnej]] (nad [[równik]]iem). Satelity, których czas pracy dobiegł końca przesunięte zostały na tzw. [[Orbita cmentarna|orbitę cmentarną]], znajduje się ona ponad orbitą geostacjonarną.

[[Satelita|Satelity]] Hot Bird nadają sygnały stacji [[Telewizja|telewizyjnych]] i [[radio]]wych oraz świadczą szeroki zakres usług telekomunikacyjnych dla odbiorców głównie w [[Europa|Europie]], [[Afryka Północna|Afryce Północnej]] i w [[Zachód|zachodniej]] części [[Azja|Azji]].

Od 1995 roku na [[Orbita|orbicie]] znalazło się 10 satelitów nazwanych „Hot Bird”, jeden (''Hot Bird 7'') został zniszczony podczas nieudanego startu.

Satelity Hot Bird wielokrotnie zmieniały swoje nazwy oraz położenie na orbicie geostacjonarnej, czasami były również dzierżawione przez Eutelsat innym operatorom satelitarnym.
