#Gdańsk


![panorama Gdańska](http://upload.wikimedia.org/wikipedia/commons/thumb/a/ab/2012-08-30_pano_gdansk_sm2.jpg/1920px-2012-08-30_pano_gdansk_sm2.jpg)

Miasto na prawach powiatu w północnej Polsce, położone nad Morzem Bałtyckim, u ujścia Motławy do Wisły, nad Zatoką Gdańską, na Pobrzeżu Gdańskim. Centrum kulturalne, naukowe i gospodarcze oraz węzeł komunikacyjny północnej Polski, stolica województwa pomorskiego. Ośrodek gospodarki morskiej z dużym portem handlowym.

Gdańsk z 460 427 mieszkańcami zajmuje szóste miejsce w Polsce pod względem liczby ludności, a także szóste miejsce pod względem powierzchni – 261,96 km². Ośrodek aglomeracji gdańskiej. Wraz z Gdynią i Sopotem tworzy Trójmiasto – czwarty pod względem wielkości obszar metropolitalny w Polsce.

Jest to miasto o ponad tysiącletniej historii, którego tożsamość na przestrzeni wieków kształtowała się pod wpływem różnych kultur. Gdańsk był ongiś również miastem królewskim i hanzeatyckim, posiadał prawo do czynnego uczestnictwie w akcie wyboru króla, w XVI w był najbogatszym w Rzeczypospolitej. Miasto było też ważnym ośrodkiem kulturalnym. Gdańsk uznawany jest za symboliczne miejsce wybuchu II wojny światowej oraz początku upadku komunizmu w Europie Środkowej. Na terenie miasta znajdują się liczne zabytki architektury, działa w nim wiele instytucji i placówek kulturalnych.



Zabytki architektury Gdańska pochodzą z różnych okresów. Można je zaliczyć do:

 * budowli gotyckich:
  * pozostałości miejskich umocnień obronnych, 
  * kilkanaście kościołów, 
  * ratusze miejskie, 
  * Wielki Młyn i Dwór Bractwa św. Jerzego. 
 * budowli renesansowych: 
  * ratusz staromiejski, 
  * część kamieniczek mieszczańskich, 
  * Dwór Artusa, 
  * Zielona Brama i Katownia
 * budowli manierystycznych:
  * Wielka Zbrojownia, 
  * Złota Brama, 
  * Złota Kamienica, 
  * Dom Przyrodników.
 * budowli barokowych:
  * Kaplica Królewska, 
  * część kamieniczek mieszczańskich, 
  * Pałac Opatów w Oliwie.

W okresie renesansu i baroku działali tutaj twórcy tacy, jak: Willem, Abraham i Izaak van den Blocke, Antoni van Obberghen, Andreas Schlüter.

![panorama Gdańska](http://1.bp.blogspot.com/-I2sr8jPBeVo/Tlan_oEPxlI/AAAAAAAAAQ0/Q1vUk4yv2Qs/s1600/Panorama-Gdanska-8643.jpg)
